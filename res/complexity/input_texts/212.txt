Gigante del fiume«È stato un combattimento durato 40 minuti», racconta Dino. Prima d’ora nessuno era mai riuscito a catturare una preda così grande con la tecnica dello spinning, un tipo di pesca sportiva con un’esca artificiale. Quando hanno avvertito il momento opportuno, lo hanno tirato verso l’imbarcazione e poi, tra mille difficoltà da parte del siluro, lo hanno agganciato e trainato a riva. Sebbene distrutti dalla fatica sono felici per l’impresa: i fratelli si aggiudicano infatti una menzione nel Guinness dei primati. «Per pescare questi giganti di fiume, occorre avere pazienza ma anche molta resistenza fisica», sottolinea il pescatore. In verità, i due sono parecchio noti nell’ambiente della pesca al siluro per aver effettuato altre catture eccezionali in passato: «In 20 anni ne abbiamo pescati circa 1800». La gioia per questo colpo sensazionale è stata talmente grande che Dino ha voluto abbracciare il possente pesce per le foto di rito. Si pensa che il siluro possa raggiungere persino i quattro metri di lunghezza, sebbene finora non ci siano prove certe. E la preda, che fine ha fatto? Il gigante è ancora nel Po. Dopo alcuni scatti lo hanno ributtato in acqua. «Chi sono io per togliergli la vita?» afferma Dino Ferrari. Forse tra un anno riusciranno a pescarlo di nuovo. Tuttavia, a quel punto sarà ancora più gigantesco